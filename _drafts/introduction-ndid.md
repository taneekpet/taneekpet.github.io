---
title: ระบบพิสูจน์และยืนยันตัวตนดิจิทัลของประเทศไทย
tags:
  - NDID
  - Government
  - Identity
date: 2018-10-03 19:45:00 +0700
---

ประมาณปลายๆปีนี้ (ตามกำหนดการที่ผมได้ยินมา ซึ่งยังไม่แน่นอน)
ประเทศไทยจะมีระบบการพิสูจน์และยืนยันตัวตนทางดิจิทัลออกมาให้เราๆท่านๆใช้กัน

ซึ่งโปรเจคนี้มีตัวย่อที่ทีมทำงานเรียกกันเองว่า NDID [ดูเว็บหลักอย่างเป็นทางการที่นี่][official]

ผมเองอาจจะอธิบายได้ไม่ดีเท่าไหร่นัก เลยอยากแนะนำให้ดูวีดีโอที่พูดในงาน TEDx ที่เชียงใหม่ (~15 นาที) โดย ดร.ภูมิ ภูมิรัตน
ซึ่งเป็นหนึ่งในคณะออกแบบทางเทคนิคของระบบนี้

<iframe width="560" height="315" src="https://www.youtube.com/embed/E8HHNRRlsoo" frameborder="0" allow="autoplay; encrypted-media" allowfullscreen></iframe>

ภาพรวมของระบบ
----

ระบบนี้มีเป้าหมายเพื่อนำตัวตนของของประชาชนขึ้นระบบดิจิทัล ซึ่งข้อดีก็คือการที่เราจะสามารถได้รับการแจ้งเตือนแบบ real time เมื่อมีการนำ"ตัวตน"ของเราไปทำธุรกรรม

และขอความยินยอม (consent) หรือปฏิเสธธุรกรรมทันทีหากธุรกรรมที่แจ้งเตือนนั้นเราไม่ได้เป็นคนขอทำ
(ซึ่งหนึ่งในกรณีตัวอย่างที่รู้จักกันก็คือ[เคสคุณณิชา][nicha] ที่กว่าจะรู้ตัวว่ามีการทำธุรกรรม เรื่องก็บานปลายไปมากแล้ว)

ผู้เกี่ยวข้องที่ต้องเชื่อมต่อกับระบบนี้ เราแบ่งเป็นสามกลุ่มคือ 

- RP (Relaying Party)
  - องค์กรที่บุคคลต้องการทำธุรกรรมด้วย
- IdP (Identity Provider)
  - องค์กรที่ทำหน้าที่พิสูจน์และยืนยันตัวตนให้กับบุคคลที่กำลังจะทำธุรกรรมกับ RP
  - รวมถึงการขอ consent หรือปฏิเสธการทำธุกรรมจากบุคคลนั้นๆ
- AS (Authorative source)
  - องค์กรที่ทำหน้าเก็บรักษาข้อมูลของบุคคล และจะส่งมอบข้อมูลให้ RP หากบุคคลยินยอม

ซึ่งองค์กรหนึ่งๆอาจจะมีบทบาทมากกว่า 1 บทบาทได้
(To be continued...) ยกตัวอย่าง use case

หมายเหตุ
----

ระบบนี้ได้รับการออกแบบทางเทคนิคจากการร่วมมือของฝ่ายไอทีจากธนาคารใหญ่ๆทั่วประเทศและบริษัท NCB (เครดิตบูโร) และคนสายไอทีอื่นๆ หนึ่งในนั้นคือผู้ก่อตั้งบริษัทที่ผมทำงานอยู่ ผมและเพื่อนร่วมงานเลยมีโอกาสได้เข้าไปช่วยทำงานด้วย

ผู้รับผิดชอบสร้างระบบนี้คือบริษัทที่จัดตั้งเพื่อการนี้โดยเฉพาะ (บริษัท National Digital ID จำกัด) โดยคณะกรรมการบริหารเท่าที่ผมทราบประกอบด้วยผู้บริหารจากธนาคารใหญ่ๆประมาณเกือบยี่สิบคน
โดยที่ระบบนี้จะทำเป็นโครงการ opensource ([ดูซอร์สโค้ดโครงการได้ที่นี่][repo])ซึ่งผมวางแผนจะเขียนบล็อกอธิบายระบบเชิงเทคนิคในบล็อกถัดๆไป

[official]: //www.digitalid.or.th/
[repo]: //github.com/ndidplatform
[nicha]: //www.posttoday.com/social/general/535367