---
title: Audiophile and pure chance
tags:
  - Audiophile
  - Probability
  - Binomial distribution
date: 2023-09-09 00:30:00 +0700
---

ทำไมการทดสอบว่าสายแลนหรือเราเตอร์มีผลต่อคุณภาพเสียงหรือไม่ 
โดยตั้งโจทย์การทดลองแบบ blind / double blind test 20 ครั้ง 
ถึงไม่สามารถแปลผลอย่างง่ายๆว่า ถ้าถูกเกิน 10 ครั้งถือว่ามีผลจริงๆได้

โอกาสที่จะเดาถูก
====

ถ้าเอาคนที่"หูกาก"มาฟังเสียง 20 ครั้งแล้วเดาอย่างสุ่ม(หรือโยนเหรียญก็ได้) เขาจะทายถูกกี่ครั้ง?

เราไม่สามารถฟันธงได้ว่าเขาจะทายถูก 10 ครั้งเสมอได้

โอกาสที่เขาจจะทายถูกทั้ง 20 ครั้งคือ $0.5^{20}$ หรือประมาณ 0.000095 % พอๆกับโอกาสถูกล็อตเตอรีรางวัลที่ 1 ที่หนึ่งในล้าน

ถ้านำผลลัพธ์การทายมาเขียน โดยให้ T แทนการทายถูกและ F แทนการทายผิด

TTTTT TTTTT TTTTT TTTTT จะมีความน่าจะเป็น 0.00000095 (ไม่ใช่เปอร์เซ็นต์)

และโอกาสที่จะทายถูก 1 ครั้งเท่านั้นจะคิดได้จาก 
(โอกาสที่จะทายถูกครั้งแรก + โอกาสที่จะทายถูกครั้งที่สอง + ... โอกาสที่จะทายถูกครั้งที่ยี่สิบ) ซึ่งมีจำนวนวิธี 20 แบบ

จำนวนวิธีที่จะทายถูก `i` ครั้งจากการทดสอบ `N` ครั้งคือ $(^N_i)$ หรือ $\frac{N!}{i!(N-i)!}$

ซึ่งแต่ละวิธีมีโอกาสเท่าๆกัน คือ $0.5^{N}$ เพราะฉะนั้นโอกาสที่จะทายถูก `i` ครั้งจาก `N` คือ

และความน่าจะเป็นที่จะทายถูก"ไม่เกิน" `n` ครั้งจาก `N` ก็คือ $\sum_{i=0}^{n} \frac{N!}{i!(N-i)!}0.5^N$

ซึ่งก็คือ [Binomial distribution](https://en.wikipedia.org/wiki/Binomial_distribution) ที่ `p = 0.5`

ซึ่งถ้าเราอยากให้ความน่าจะเป็นที่คนหูกากจะโชคดีเดาถูกซะเยอะ น้อยกว่า 1% เราก็หาค่า `n` ว่าค่าเท่าไหร่

ที่ทำให้โอกาสที่จะเดาถูกไม่เกิน `n` ครั้งมีมากกว่า 99%

ซึ่งออกมาที่ 14 ครั้งแปลว่าต้องทายให้ได้ 15 ครั้งขึ้นไป

ถ้าสายแลนมีผล แต่ไม่ได้แยกได้ทุกครั้ง
====

ถ้ามีผลต่อเสียงแต่แยกได้บ้างไม่ได้บ้าง (สมมติแยกได้ 90%) ก็อาจจะเป็นไปได้ที่คนหูเทพจะดวงซวย แล้วตอบได้ไม่เกิน 14 ครั้ง แล้วจะโดนหาว่าแยกไม่ออก

เราสามารถคำนวณโอกาสที่จะเกิดเหตุการณ์นี้โดยการปรับค่า `p` แล้วจะได้ออกมาว่า

ถ้าแยกออก 90% จะมีโอกาสที่จะซวย ตอบได้ไม่เกิน 14 ครั้งที่ 1.13%

ถ้าเราลดจำนวนครั้งที่ควรจะถูกให้เหลือ 14 ครั้ง
จะได้ว่าโอกาสที่คนหูกากจะเดาถูกอยู่ที่ 5.77% และโอกาสที่หูเทพจะวืดถูกน้อยกว่า 14 ครั้งอยู่ที่ 0.13%

[สามารถลองกดคำนวณโอกาสเล่นได้ที่นี่](https://www.gigacalculator.com/calculators/binomial-probability-calculator.php)

[สามารถหาเงื่อนไขที่แฟร์ได้ที่นี่](//taneekpet.github.io/audiophile-calculator)