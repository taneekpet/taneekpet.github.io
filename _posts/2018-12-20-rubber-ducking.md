---
title: ตุ๊กตาเป็ดกับโปรแกรมมิ่ง
tags:
  - Programming
  - Rubber duck
date: 2018-12-20 22:00:00 +0700
---

![giant-duck]({{ site.baseurl }}/images/giant-rubber-duck.jpg)
*ภาพประกอบจาก[ที่นี่][duck-image]*

เทคนิคการทำ Rubber ducking เป็นเทคนิคชื่อติดตลกที่ใช้ได้จริงกับการแก้ปัญหาต่างๆ 
ไม่ได้เฉพาะเจาะจงกับวงการโปรแกรมมิ่งเท่านั้น

โปรแกรมเมอร์หลายๆท่านอาจจะเคยเจอเหตุการณ์ที่ติดบั๊กตัวหนึ่งนานมากๆ แก้ไม่ได้เสียทีจนตัดสินใจขอความช่วยเหลือจากเพื่อนหรือเพื่อนร่วมงาน 

แล้วพบว่าขณะที่กำลังทำการอธิบายโค้ดที่ตัวเองเขียนให้เพื่อนฟัง ก็ปิ๊งขึ้นมาซะอย่างงั้น! บั๊กตรงนี้นี่เอง...

เนื่องจากเวลาเราเขียนโค้ดนั้นหลายๆครั้งความคิดในหัวอาจจะกระจัดกระจายไม่เป็นระบบ 
แต่เมื่อเวลาต้องถ่ายทอดความคิดให้ผู้อื่นรับรู้ เราจะเริ่มมีการรวบรวมความคิดให้เป็นระบบ

และนี่จึงส่งผลให้เรามองเห็นจุดผิดพลาดได้ง่ายขึ้น

Rubber ducking จึงเป็นเทคนิคที่แนะนำแบบขำๆแต่ทำได้จริง 
นั่นคือให้โปรแกรมเมอร์หาเป็ดยางตัวเล็กๆมาตั้งไว้บนโต๊ะทำงาน 
(หรือใครอยากจะพลิกแพลงเป็นกันพลาหรือฟิกเกอร์ต่างๆก็ตามสะดวก)

เวลาเจอบั๊กที่รู้สึกเริ่มใช้เวลานานให้ลองปรึกษาเจ้าเป็ดยางตัวนี้
โดยการพยายามอธิบายโค้ดที่ตัวเองเขียนให้เป็ดยางตัวนี้ฟังให้เข้าใจดู

ความเป็นไปได้คือคุณจะเจอจุดที่พลาดได้เองก่อนจะต้องไปปรึกษาโปรแกรมเมอร์คนอื่นๆ

[duck-image]: //www.cbc.ca/news/canada/toronto/rubber-duck-toronto-1.4353353