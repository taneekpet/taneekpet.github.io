---
title: ไปงานบาร์แคมป์บางเขนกัน
tags:
  - Barcamp
  - Kasetsart University
  - NDID
date: 2018-11-18 12:30:00 +0700
---

วันอาทิตย์ที่ 25 พฤศจิกายน 2562 จะมีงาน[บาร์แคมป์บางเขน][barcamp-bangkhen-facebook] ครั้งที่ 9

บาร์แคมป์แบบดั้งเดิม
====

บาร์แคมป์เริ่มจากรูปแบบการจัดงานที่เริ่มจากแคลิฟอร์เนียร์ โดยเป็นงานที่ล้อเลียน "ฟูแคมป์" (Foo Camp)
ซึ่งย่อมาจาก Friend of O'Reiley โดยที่เป็นงานแบบปิดที่ผู้ที่ได้รับเชิญเท่านั้นจะมีสิทธิเข้าร่วมงาน

และคำว่า foobar เป็นคำที่ใช้กันทั่วไปในวงการโปรแกรมมิ่ง จึงเป็นที่มาของบาร์แคมป์

บาร์แคมป์จึงเป็นงานที่ตรงข้ามกับฟูแคมป์ โดยเป็นงานสัมนารูปแบบเป็นกันเองที่ทุกคนสามารถเข้าร่วมได้
และไม่มีการกำหนดหัวข้อหรือผู้บรรยาย

ผู้จัดงานบาร์แคมป์จะเพียงแค่จัดหาสถานที่และอินเตอร์เน็ตให้เท่านั้น
เรื่องการจัดการอื่นๆผู้ร่วมงานจะเป็นคนช่วยกันจัดการ

ผู้ร่วมงานทุกคนจะเป็นผู้เสนอหัวข้อ ผู้ฟัง และผู้บรรยาย 
โดยเริ่มจากการเสนอหัวข้อที่อยากพูดและโหวตหัวข้อที่อยากฟัง

หัวข้อใดได้รับความสนใจมากก็เป็นความรับผิดชอบของผู้เสนอหัวข้อที่จะบรรยายตามที่ได้รับการเลือก

[อ่านเพิ่มเติมที่นี่][barcamp-wiki]

บาร์แคมป์ในไทย
====

เท่าที่ผมรู้ บาร์แคมป์ในไทยมีจัดหลักๆอยู่สามงาน คือ BarcampBangkhen BarcampBangkok 
และ BarcampChiangmai ซึ่งผมเคยร่วมแค่บาร์แคมป์บางเขน 

รูปแบบการจัดงานของบาร์แคมป์บางเขนจะต่างกับรูปแบบดั้งเดิม
ตรงที่ผู้จัดงานจะทำหน้าที่มากกว่านั้น นั่นคือผู้จัดงานจะทำหน้าที่หาสปอนเซอร์ รับลงทะเบียน
รวมถึงจัดแบ่งเซสชั่นและกำหนดห้องบรรยายให้เป็นระบบมากขึ้น

ซึ่งปีนี้และทุกๆปีที่ผ่านมา บาร์แคมป์บางเขนจะจัดโดยนิสิตจาก
ภาควิชาวิศวกรรมคอมพิวเตอร์และภาควิชาวิศวกรรมซอฟต์แวร์ มหาวิทยาลัยเกษตรศาสตร์ บางเขน

##[ลงทะเบียนร่วมงานได้ที่นี่][barcamp-bangkhen]

หัวข้อในบาร์แคมป์บางเขน
====

บาร์แคมป์มักเป็นงานรวมตัวกันของคนสายไอที แต่หัวข้อไม่จำกัดอยู่แค่ด้านไอทีเท่านั้น

ผู้ร่วมงานสามารถเสนอหัวข้อประเภทไหนก็ได้
ซึ่งสามารถดูตัวอย่างหัวข้อเก่าๆได้จาก[เฟสบุ๊คของงาน][barcamp-bangkhen-facebook]

ปีนี้ผมวางแผนจะเสนอหัวข้อบรรยายเกี่ยวกับระบบ NDID ที่ได้เขียนบล็อกบรรยายไปสองโพสต์ก่อน
[ตอนแรก (ทั่วไป)][non_technical] [ตอนสอง (เทคนิค)][technical] ใครสนใจก็ไปฟังกันได้นะครับ :)

[non_technical]: /2018/10/14/introduction-ndid.html
[technical]: /2018/10/27/technical-ndid.html
[barcamp-wiki]: //en.wikipedia.org/wiki/BarCamp
[barcamp-bangkhen]: //2018.barcampbangkhen.org/
[barcamp-bangkhen-facebook]: //www.facebook.com/Barcampbangkhen/